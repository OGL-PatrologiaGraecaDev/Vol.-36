
aestas esset? Cum esset vitae tranquillitas , cum esset
saeculi hujus erga illum prosperitas, quando ei vaca-
bat, quando felix vocabatur ab omnibus, testas ipsius
erat. lmitaretur formicam, si audiret verbum Dei;
colligeret grana, et intus reconderet. Venerat tenta-
tio tribulationis , supervenerat hiems torporis ¹ ,
tempestas timoris, frigus tristitiae , sive damnum
esset, sive aliquod salutis periculum, sive aliqua
orbitas suorum, sive aliqua exhonoratio et humilia-
tio; hiems erat : redit formica ad id quod aestate
collegit; et intus in secreto suo, ubi nemo videt,
restivis laboribus recreatur. Quando sibi ista collige-
bat aestate, videbant omnes : cum his pascitur hieme,
nullus videt. Quid esthoc? Vide formicam Dei : sur-
git quotidie, currit ad ecclesiam Dei, orat, audit le-
ctionem , hymnum cantat, ruminat quod audivit,
apud se cogitat, recondit intus grana collecta de area.
Haec ipsa qua: modo dicuntur qui prudenter audiunt,
hoc agunt, et ab omnibus videntur procedere ad
ecclesiam , redire de ecclesia, audire sermonem,
audire lectionem, invenire librum, aperire et legere :
omnia ista videntur, cum fiunt. Formica illa est con-
terens iter, portans et recondens in conspectu cer-
nantium. Venit hiems aliquando; cui enim non venit?
Accidit damnum, accidit orbitas :cacteri miserantur
forte ut miserum, qui non norunt quid intus habeat
formica quod comedat, et dicunt, Miser ille cui hoc
accidit, aut ille cui hoc accidit : quid illi credis animi
esse? quomodo confectus est l Metitur ex se, com-
patitur ex viribus suis, et ideo fallitur; quia mensu-
ram qua se metitur, vult afferre ad eum quem non
novit. Vides illum passum damnum, aut humiliatum,
aut orbitate percussum: quid credis? Iste aliquid
mali fecit, ut hoc illi contingeret. Tale cor habeant,
talem animum inimici mei. Ignoras, 0 homo; vere tu
tibi inimicus es, qui per aestatem tibi non colligis
quod iste collegit. Modo intus formica comedit labores
aestatis : sed eam colligentem videre poteras; tuan-
ducantem videre non potes. Ista, fratres, quantum
Dominus dedit, quantum suggerere et imbuere digna-
tusest infirmitatem et humilitatem nostram,quantum
capimus pro modulo nostro, diximus, quare det Deus
omnia ista permixta et bonis et malis, et quare aufe-
rat et bonis et malis. Dedit tibi; nou extollaris:
abstulit tibi; non frangaris. Times ne auferat; bono
potest auferre et malo : melius ergo bonus quod Dei
est amittis, sed Deum tenes. Sic ergo et ille malus ;
ipsum hortamur: Passurus es damnum; (quis non
passurus est orbitatem?) aliquis casus irruet, aliqua
calamitas de transverso , undecumque plenus est
mundus, exempla non cessant : loquor tibi in testate,
grana qua: colligas non desunt: attende ad formicam,
ο piger(Prov. vr, 6, et xxx, 25); collige aestate cum
potes; hiems colligere te non sinet, sed manducare
quod collegeris. Quam multi enim tribulationem ita
patiuntur, ut non eis vacet, nec legere aliquid, nec
audire aliquid; nec forte admittuntur ad eos qui
¹ Vox, torporis, abest a Mss.
ι Er. et duo vel tres Mss, pretioso.
