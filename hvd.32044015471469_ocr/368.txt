
725
εει. 25), quando Christus a diabolo laniabatur. Ecce
in qua ﬁrmitate te voluit stabilire. Merito non vacat
vos nostra, sed exauditur : in magna enim spe positi
Sumus ; In petra exaltasti me.
4. Deduxiin me, quia [actus es spes mea. Ille si
nostra spes factus non esset, non nos deduceret. Dc-
dncit tanquam dux, etin se ducit tanquam via, et ad
se perducit tanquam patria. Deducit ergo nos. Unde?
Quia factus est spes nostra. Unde factus est spes
nostra τ Ecce sic quomodo audistis quia tentatus est ,
quia passus est, quia resurrexit, factus est spes no-
stra. Quid enim nobis dicimus quando inec legimus?
Non enim perdet nos Deus, propter quos Filium suum
misit tentari, crucifigi, mori, resurgere: non enim
vere nos despicit Deus, propter quos Filio proprio
non pepercit. sed pro nobis omnilms tradidit eum
(Rom. νιιι, 39.). Sic ergo factus est spes nostra. lu
illo vides et laborem tuum , et mercedem tuam; la—
borem in passione, mercedem in resurrectione. Sic
ergo factus est Spes nostra. Habemus enim duas vi-
tas; sed unam in qua sumus, alteram quam spera-
mus. ln qua sumus, nota nobis est; quam speramus,
ignota nobis est. Tolera in qua es, et habebis quam
nondum habes. Quomodo toleras? Ut non vincaris a
tentatore. Laboribus suis, tentationilms. passiouibus,
morte sua demonstravit tibi vitam Christus in qua es;
resurrectione sua demonstrant tibi vitam in qua eris.
Nos enim non noveramus nisi nasci hominem ct
mori ; resurgere hominem et vivere in mlernum non
ν noveramus : suscepit quod noveras, et demonstravit
quod non noveras. ldeo ergo factus est spes nostra in
tribulationibus, in tentatiooibus. Vide Apostolum di-
centem : Non solum autent, sed et gloriamur, inquit,
in tribulationibus : scientes quia tribulatio patientiam
operatur, patientia probationem, probatio spem; spes
autem non confundit : quoniam Charitas Dei di/fusa est
in cordibus nostris per Spiritum sanctum qui datus est
nobis (Id. v, 3-5). Ergo factus est ipse spes nostra ,
qui dedit nobis Spiritum sanctum: et ambulamus
modo ad spem; non enim ambularemus , nisi spera-
rcnms. Quid ait ipse Apostolus? Quod enim videt quis,
quid sperat? Si autem quod non videmus speramus, per
patientiam exspectamus. Et item : Spe enim salvi facti
sumus (Id. VIII, 24, 25).
5. Deduxiin me, quia [artus es spes mea : turris for-
titudinis a [acie inimici. Angitur cor mcmu, inquit
ista unitas a ﬁnibus terra), et laboro inter tcntatioues
ct scandala : invident Pagani , quia victi sunt; insi-
diantur haeretici pallio velati nominis christiani; intus
in ipsa Ecclesia vim patitur frumentum a palea : inter
lure omnia cum angitur cor meum, clamabo a finibus
terrai. Sed non me deserit ipse qui me exultavit
super petram , ut deducat me usque ad se : quia etsi
laboro, diabolo per tot loca et tempora et occasiones
insidiante adversus me , hic est mihi turris fortitudi-
nis; quo eum confugero, non solum vitabo tela ini-
mici, sed etiam in illmn qua: voluero securus ipse ja-
culabor. Ipse enim Christus est turris; ipse nobis
lactus est turris a facie inimici, qni est et petra super
