
εδ “ - s. AUGUSTINI EPISCOPI ss
corruptibile hoc induetu‘r incorruptione , et mortale
hoc induetur immortalitate; tunc absorbehitur mors
in victoriam (ι Cor. xv, 54). Hoc est unde dicitur :
Si autem quod non videmus speramus, per patientiam
exspectamus (Rom. vtu, 25).
10. [vers. 10.] Quapropter congruenter ultimum
annectil , et dicit : Quoniam tu, Domine , singulariter
in spe habitare fecisti me. llic non dixit, Facies; sed,
Fecisti. ln quo ergo jam ista spes est, erit profecto
etiam quod Speratur. Et bene ait, singulariter .' potest
enim referri adversus illos multos qui, multiplicati a
tempere frumenti vini et olei sui, dicunt : Quis osten-
dit nobis bona? perit enim hmc multiplicitas, et sin--
gularitas tenetur. in sanctis, de quibus dicitur in ac-
tibus Apostolorum : Multitudinis autem credentium
erat animo una et cor unum (Act. tv, 32). Singulares
ergo et simplices, id est, secreti a multitudine ac
turba nascentium rerum ac morientium , amatores
aeternitatis et unitatis esse debemus, si uni Deo et
Domino nostro cupimus inhzcrcre.
ΙΝ PSALMUM V
ENARRATIO.
1. [vers. 1.] Titulus Psalmi est : Pro ea qua Iacere-
ditatem accipit. Intelligitur ergo Ecclesia, qua: accipit
ltzcreditatcm vitam aeternam per Dominum nostrum
Jesum Christum , ut possideat ipsum Deum, cui ad-
haarens beata sit secundum illud : Beati mites , quia
ipsi luereditate possidebunt terram (Matth, ν, 4); quam
terram? nisi de qua dicitur : Spes mea es tu, portio
mea, in terra viventium (Psal. ωειλ, 6); et illud mani-
festiue : Dominus pars hwreditatis mete et colicis mei
(Psal. xv, 5). Dicitur et haereditas Dei vicissim Ee-
clesia secundum illud :Postula a me, et dabo tibi
gentes ltwreditatem tuam (Psal. ιι, 8). Ergo hzcreditas
nostra Deus dicitur, quia ipse nos pascit et continet:
et hat-editas Dei dicimur, quia ipse nos administrat
et regit. Quapmpter vox Ecclesia: est in hoc psalmo
vocata: ad harreditatem, utet ipsa ﬁat hzcreditas υοτ
mini.
2. [vers. 2]. Verba mea exaudi, Domine: vocata
invocat Dominum, ut eodem Opitulante pertranseat
nequitiam smculi hujus, et ad eum perveniat. Intelligo
clamorem meum : bene ostendit quis iste sit clamor,
quam interior de cordis cubili sine strepitu corporis
perveniat ad Deum; quandoquidem vox corporalis au.
ditur, Spiritualis autem intelligitur. Quanquam hoc
sit etiam exaudire Dei, non aure carnali, sed majey
statis praesentia.
3. [vers. 3.] Intende voci obsecrationis mea: : id est,
illi voci, quam ut Deus intelligat petit; qua: qualis sit
jam insinuavit, cum dixit : Intelligo clamorem meum.
Intende voci obsecrationis mete, Rea: meus et Deus meus.
Quamvis et Filius Deus, et Pater Deus, et simul Pater
et Filius unus Deus; et si interrogemur de Spiritu
sancto, nihil aliud respondendum est, nisi quod Deus
sit; et cum simul dicuntur Pater ct Filius et Spiritus
sanctus , nihil aliud intelligendum est quam unus
