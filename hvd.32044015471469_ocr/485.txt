
959
bant, et ﬁde tenuerunt. Proinde illi qui manibus te-
nuerunt. occiderunt; qui fide tenuerunt, adoraverunt.
In Israel magnum nomen ejus. Vis esse Israel? Illum
attende de quo Dominus ait : Ecce vere Israelita, in
quo dolus non est (Joan. I, 47). Si verus Israelita , in
quo dolus non est, dolosi et mendaces non sunt veri
Israelita}. Non ergo dicant isti quoniam apud illos est
Deus, et magnum nomen ejus in Israel : probent se
Israelitas, et concedo ego quia in Israel magnum no-
men ejus.
_. '5. [vers. 5.] Et factus est in pace locus ejus , et Ita-
bitatio ejus in Sion. Rursus Sion quasi patria est Ju-
l decorum : vera Sion Ecclesia est Christianorum. In-
terpretatio autem nominum hebraeorum sic nobis
traditur: ludtea Confessio interpretatur; Israel Vi-
dens Deum. Post Judzeam Israel : sic hic positum est,
Notus in ludam Deus ; in Israel magnum nomen ejus.
Deum vis videre? Prius conﬁtere tu, et sic in teipso
ﬁt locus Dei; quia factus est in pace locus ejus. Quam-
diu ergo non conﬁteris peccata tua , quodammodo
rixaris cum Deo : quomodo enim non cum illo liti-
gas, qui quod illi displicet laudas? Punit ille furem ;
tu furtum laudas : punit ille ebriosum; tu laudas
ebriositatem. Litigas cum Deo; non fecisti illi locum
in corde tuo : quia in pace locus ejus. Et quomodo in-
cipis pacem habere cum Deo? Incipis illi in confes-
sione. Psalmi vox est dicentis, Incipite Domino in
confessione (Psal. cxcvr, 7). Quid est, Incipite Do-
mino in confessione? Incipite adjungi Deo. Quomodo?
Ut hoc vobis displiceat quod et illi diSplicet. Displi-
cet illi vita tu'a mala : si placeat tibi, disjungeris ab
illo ;’ si displiceat tibi, per confessionem illi conjun-
geris. Vide ex quanta parte dissimilis es, quando uti-
que propter ipsam dissimilitudinem displiees. Factus
enim es, ο homo , ad imaginem Dei; per vitam vero
perversam et malam perturbasti in te, et exterminasti
in te imaginem Conditoris tui. Factus dissimilis , at-
tendis in te, et displices tibi : jam ex eo coepisti
similis ﬁeri , quia hoc tibi displicet quod displicet et
Deo.
4. Sed quomodo sum similis , inquis , quando ad-
huc mihi displiceo? Ideo dictum est , Incipite. Inci-
pe Domino in confessione; perﬁcieris in pace. Adhuc
enim habes adversum te bellum. Indicitur tibi bel-
lum, non solum adversus suggestiones diaboli, adver-
sus principem potestatis aeris hujus, qui operatur in
filiis difﬁdentize, adversus diabolum et angelos ejus,
spiritualia nequitiae (Ephes. vt, 12); non solum ergo
adversus ipsos tibi bellum indicitur, sed adversus
teipsum. Quomodo adversus teipsum ’ἒ Adversus tuam
consuetudinem malam, adversus vetustatem vita: tua
malae, qua: trahit te ad solitam, et refrenat a nova ί.
Indicitur enim tibi quaedam nova vita, et tu vetus es:
novitatis gaudio suspenderis , vetustatis onere prte-
gravaris; incipit tibi esse bellum adversus te. Sed ex
qua parte tibi displices, iungeris Deo; et ex qua parte
jam jungeris Deo, idoneus eris ad vincendum te,
ι Lov., ad solitam et refrenatur ιι naua. At las, ad solita
et refrenat a noua.
