745

7N
borem collocasti, Tibi irritus reddatur. » Quumque ego dicto parens, ad tempus sepositis,
quos molitus eram, laboribus, Eliaa editionem pararem, interea redemtorem Tu plurimum
reverendum Migneum mihi conciliasti, id est virum natum promovendis studiis SS. Ecclesiae
Patrum, qui quum primum instituisset, Elite commentarios integros edere, essetque eorum
mole a proposito deterritus, eo lubentius hoc illorum compendium redimendum suscepit.
Accipite igitur, Fautores et Amici benevolentissimi, tanquam grati testimonium animi, hoc,
quod Vobis debetur, opusculum, cui si ea desit doctrinas et copia et perpolitio, qua viri
eruditi, literis antiquis cilicii ergo vacantes, Opera sua ornare consueverunt : spero fore, ut
mihi ignoscatis. Neque enim Vos latet, me philologiam tanquam πάρεργον tractare coactum
esse et erudito otio tantum non carere. Sed vel sic de literis antiquis , sacris pariter ac pro-
fanis, bene mereri porro conabor, donec Vos, Viri eruditissimi, cum similibus Vestrum meis
conatibus favere video. Quod ut porro faciatis utque me amare pergatis , Vos rogo atque oro.
Valete.
Dabam Bernae Helvetiorum pridie Cal. April. MDCCCLVIII.
A. humus.
